\section{Sarrera.}

Kapitulu honen jatorrizko helburua, aurreko  bi kapituluetan landutako IRK metodo sinplektikoen inplementazioak (\ref{chap:IRK-PF}~kapituluan puntu-finkoaren iterazioan oinarritutakoa eta \ref{chap:IRK-NEW}~kapituluan Newton sinplifikatuaren iterazioan oinarritutakoa) eguzki sistemaren zenbakizko integraziorako aplikatzea da.  Zenbait proba egin ondoren, ondorioztatu dugu Newton-en iterazio sinplifikatuan oinarritutako inplementazioa baino eraginkorragoa dela kasu  honetan puntu finko partizionatuan oinarritutako inplementazioa. Bestalde, eguzki-sistemaren simulaziorako ekuazio diferentzialen sistemak ekuazio Kepleriarren perturbazio gisa har daitezkeenez, honetaz baliatzen saiatzea erabaki dugu IRK metodo sinplektikoen bidezko zenbakizko integrazio eraginkorrak lortze aldera.

Helburu horrekin,  kapitulu honetan ekuazio diferentzial Kepleriarren perturbazio gisa har daitezkeen ekuazio diferentzialen sistemen zenbakizko integraziorako metodo berri bat proposatuko dugu. Gure metodo berria ondorengo ideian  oinarritzen da: fluxu Kepleriarrean oinarritutako aldagai aldaketa bat aplikatuz, aldagai berrietan idatzitako ekuazio diferentzialetatik alde Kepleriarra desagertarazi, eta dagokien ekuazio sistemari IRK metodo sinplektiko bat aplikatzea.




Proposatuko dugun metodoa, Runge-Kutta inplizito konposatua (RKIK),  sinplektikoa eta denborarekiko simetrikoa da, neurri batean, splitting metodoen antzekoa. Aldagai berriekiko ekuazio diferentzialak, magnitude txikiko balioak hartzen dituzte eta honek, hainbat abantaila izango ditu. Lehenik, eguzki-sistemaren problemaren trunkatze errore nagusiena ezabatzen dugunez, urrats luzera handiagoak erabili ahal izango ditugu. Bigarrenik, aldagai berriekiko ekuazio diferentzialen zenbakizko ebazpenean, biribiltze erroreen eragina txikiagoa izango da (batura konpentsatuaren algoritmoan bit gutxiago galduko ditugu). Hirugarrenik, puntu-finkoaren iterazioek konbergentzia azkarragoa izango dute (aldagai berrietako ekuazioen espresioen deribatu partzialak tamaina txikikoak direlako).


 Lehenengo, problema perturbatuetarako oinarrizko metodoa azalduko dugu,  perturbatu gabeko zatiaren fluxuaren bidezko aldagai aldaketan oinarritutako   integrazio metodoaren zehaztapenak emango ditugularik.
Ondoren, aipatutako integrazio eskema orokorra  hainbat ekuazio Kepleriarren perturbazio gisa har daitezkeen sistemetarako aplikatzeko zenbait xehetasun emango ditugu.  Azkenik,  metodo berri hau eguzki-sistemaren eredu sinplifikatu baterako aplikatuko dugu, eta ezagutzen diren hainbat metodo esplizito sinplektikorekin (doitasun altutarako splitting eta konposizio metodoekin) konparatuko dugu.
Aipatutako eguzki-sistemaren eredu sinplifikatua, eguzkia, zortzi planetak, eta Pluto hartzen dituen 10 gorputzeko eredu Newtoniarra da, koordenatu Heliozentriko kanonikotan adierazia  (ikus ~\ref{ss:B2} eranskina).


\section{Sistema perturbatuetarako integrazio metodo simetriko mota orokor bat: Runge-Kutta inplizito konposatua (RKIK)}
 \label{s:RKIK}


 Demagun honako ekuazio diferentzialen sistema dugula,
\begin{align}
\begin{split}
\label{eq:pertEDA}
&\frac{du}{dt} = k(u) + g(u,t), \quad  u(t_0) = u_0 \in \mathbb{R}^D
\end{split}
\end{align}
non $g(u,t)$ perturbazio gisa hartzen dugun. Demagun gainera pertubatu gabeko zatia,
\begin{equation}
\label{eq:unpert}
\frac{du}{dt} u = k(u),
\end{equation}
%
edozein hasierako baliotarako zehazki ebazteko gai garela, alegia, bere $t$-fluxua $\varphi_{t}: \mathbb{R}^{D} \to \mathbb{R}^{D}$
 zehazki ebazteko gai garela. Gogora dezagun fluxuaren definizioz,
 \begin{equation}
 \label{eq:fluxudef}
\frac{\partial}{\partial t} \varphi_{t}(u) \equiv k(\varphi_{t}(u))
\end{equation}
%
identitatea daukagula.

Esate baterako,   (\ref{eq:unpert}) sistema Kepleriarra izan liteke, hau da,
\begin{equation}
\label{eq: hamkepler}
H(q,p)=\frac{p^2}{2m}-\frac{\mu}{\|q\|},
\end{equation}
funtzio Hamiltondarrari dagokion EDA sistema, non $u=(q,p) \in \mathbb{R}^{6}$, eta
$m$ eta $\mu$ parametro konstanteak diren. (Ikus xehetasun gehiagorako \ref{?}~eranskina.)
Eguzki-sistemaren simulaziorako aplikatzerakoan, perturbatu gabeko (\ref{eq:unpert}) sistema hainbat ekuazio Kepleriar independentez osatuta egongo da, eta $g(u,t)$ perturbazioan, ekuazio Kepleriar horien arteko interakzioa biltzen dituen gaiak izango ditugu. (Xehetasun gehiagorekin azalduko dugu kasu hau \ref{s:Keplerrak}~atalean).


 Runge-Kutta inplizito konposatuaren $h$ luzerako urrats bat definitzeko,  $u_0$ hasierako balioa ezaguturik (\ref{eq:pertEDA}) problemaren $u(t)$ soluzioaren $t=t_0+h$ uneko balioa hurbiltzeko prozedura zehaztu behar dugu. Horretarako,  (\ref{eq:pertEDA})  sistemari aldagai aldaketa bat aplikatuko diogu, eta aldagai berrietan idatzitako problema ebatziko dugu IRK metodo sinplektiko baten bidez. Aplikatuko dugun aldagai aldaketa honakoa da
\begin{equation*}
u = \varphi_{t-t_0-h/2}(U) \quad \to \quad U = \varphi_{-t+t_0+h/2}(u).
\end{equation*}
%
Aldagai berrietan idatzitako ekuazio diferentzialen sistema lortzeko, honakoa egingo dugu,
\begin{align}
\begin{split}
&\frac{d}{dt}u(t) = \frac{d}{dt}\left(\varphi_{t-\tau}(U(t))\right),
\end{split}
\end{align}
%
non $\tau = t_0+h/2$ den.
Eskuin aldeari katearen erregla aplikatuz, eta ezker alderako (\ref{eq:pertEDA}) eta aldagai aldaketa kontutan hartuz, eta $U(t)$ idatzi ordez $U$ jarriz,
\begin{align}
\begin{split}
&k\left(\varphi_{t-\tau}(U)\right) + g\left(\varphi_{t-\tau}(U),t \right) = \frac{\partial}{\partial t} \varphi_{t-\tau}(U) + \varphi'_{t-\tau}(U) \frac{d}{dt}U,
\end{split}
\end{align}
non $\varphi'_{t-\tau}(U)$ espresioak fluxuaren $U$ aldagaiekiko matrize Jacobiarra adierazten duen. Ondoren, (\ref{eq:fluxudef}) identitatea aplikatuz, honakoa lortzen dugu
\begin{align}
\begin{split}
&g\left(\varphi_{t-\tau}(U),t \right) =   \varphi'_{t-\tau}(U) \frac{d}{dt}U,
\end{split}
\end{align}
%
eta beraz, jatorrizko (\ref{eq:pertEDA}) ekuazio diferentzialen problema $U$ aldagai berritan idaztea lortu dugu, hau da,
\begin{align}
\begin{split}
\label{eq:pertEDAU}
&\frac{d}{dt} U = \left(\varphi'_{t-\tau}(U)\right)^{-1} g\left(\varphi_{t-\tau}(U),t \right), \quad U(t_0) = U_0,
\end{split}
\end{align}
%
non
\begin{equation*}
U_0 = \varphi_{h/2}(u_0)
\end{equation*}
%
den.  Hortaz, (\ref{eq:pertEDAU}) problemarako $t=t_0$ unetik $t=t_1:=t_0 + h$ unera IRK metodoarekin integratuz, $U_1 \approx U(t_1)$ lortuko dugu, eta
aldagai aldaketari buelta emanez $u(t_1) = \varphi_{h/2}(U(t_1))$ lortzen dugunez, $u_1 \approx u(t_1)$ kalkulatzeko,
\begin{equation*}
u_1 = \varphi_{h/2}(U_1)
\end{equation*}
%
egingo dugu.

Orain arte, RKIK metodoaren lehen urratsa nola eman deskribatu dugu, baina $t=t_0$ uneko $u(t_0)$ egoeratik $t=t_1$ uneko $u(t_1)$ egoeraren $u_1$ hurbilpena lortzeko prozedura berbera erabil dezakegu, $j=1,2,3,\ldots$ indizetarako, $t=t_{j}$ uneko $u(t_j)$ egoeraren $u_j$ hurbilpenetik $t=t_{j+1}:= t_{j}+h$ uneko $u(t_{j+1})$ egoeraren $u_{j+1}$ hurbilpena lortzeko. Kontutan hartu behar da urrats bakoitzean aplikatu behareko aldagai aldaketa  desberdina dela, alegia, $(j+1)$. urratsean, $U$ aldagai berriak jatorrizko $u$ aldagaiekin $u = \varphi_{t-\tau_j}(U)$ moduan erlazionaturik izango ditugula, non $\tau_j = t_j + \frac{h}{2}$ den. Urrats bakoitzean aplikatutako aldagai aldaketa bereizteko, $(j+1)$. urratseko aldagai berria $U^{j+1/2}$ gisa adieraziko dugu.

 Horrela, $(j+1)$. urratsean, $u_j \approx u(t_j)$ emanik, lehenik dagokion aldagai berriaren balioa kalkulatuko dugu,
\begin{equation*}
U^{j+1/2}_j = \varphi_{h/2}(u_j)
\end{equation*}
%
ondoren, aukeratu dugun IRK metodoaren $h$ luzerako urrats bat aplikatuko dugu ondorengo problemarako,
\begin{align}
\begin{split}
\label{eq:pertEDAUj}
&\frac{d}{dt} U^{j+1/2} = \left(\varphi'_{t-\tau_j}(U^{j+1/2})\right)^{-1} g\left(\varphi_{t-\tau_j}(U^{j+1/2}),t \right), \quad U^{j+1/2}(t_j) = U^{j+1/2}_j,
\end{split}
\end{align}
%
$U^{j+1/2}_{j+1} \approx U^{j+1/2}(t_{j+1})$ hurbilpena lortuz, eta azkenik, RKIK metodoaren urratsa bukatzeko,
%
\begin{equation*}
u_{j+1} = \varphi_{h/2}(U^{j+1/2}_{j+1})
\end{equation*}
%
kalkulatuko dugu.  Laburbilduz:
%
\begin{align*}
   &   \quad U^{j+1/2}_j \quad \quad \quad \quad \stackrel{\Longrightarrow}{IRK(\ref{eq:pertEDAUj})}  & U^{j+1/2}_{j+1}&  &\\
  & \nearrow \varphi_{\frac{h}{2}}(u_j) &            & \searrow \varphi_{\frac{h}{2}}(U^{j+1/2}_{j+1})& \\
u_j &                  &    &\quad \quad \quad  u_{j+1}
\end{align*}
%
Urrats bakoitzerako aldagai aldaketa definitzeko erabiltzen dugun erreferentziazko $\tau_j=t_j+h/2$ unea $t_j$ eta $t_{j+1}$ balioen erdigunea aukeratu dugu. Hori horrela egiteak badu arrazoi bat: urratsa bere osotasunean denborarekiko simetrikoa da, aplikatutako IRK metodoa ere denborarekiko simetrikoa da: Kasu horretan, ikus daiteke aurrera $h$ luzerako urratsa ematea $-h$ luzerako urratsa ematearekin desegiten dela.





RKIK metodoaren integrazio eskema orokorra \ref{fig:proiekzioa0}~irudian laburtu dugu.
\begin{figure} [h!]
%{\includegraphics [width=16cm, height=4cm] {proiekzioa11}}
\caption{\small RKIK metodoaren integrazio eskema orokorra}
\label{fig:proiekzioa0}
\end{figure}
%



Nolabait, proposatutako RKIK metodoa splitting metodoen antzekoa da, bereziki, bigarren ordenako (\ref{eq:stverlet}) Strang-en splitting metodoaren antzekoa. Gogora dezagun Strang-en metodoa era honetan aplikatzen dela: $\varphi_{h/2}$ fluxua aplikatu, perturbazioari solik dagokion ekuazioaren soluzioa kalkulatu $h$ urrats luzerarako, eta berriz   $\varphi_{h/2}$  fluxua aplikatu. Fluxuaren aldagai aldaketarekin, gauza bera egiten ari gara, baina  $\varphi_{h/2}$ fluxuaren bi aplikazioen artean egiten duguna konplexuagoa izatearen truke,  bigarren ordenako metodoa lortu beharrean, aldagai berrietarako aplikatzen dugun IRK metodoaren orden bereko metodoa lortzen dugu.


Inplementazioaren eraginkortasunaren aldetik, integrazioaren urrats guztietan ez baditugu emaitzak itzuli behar, bi urratsen arteko, $\varphi_{h/2}$ fluxuaren bi konputazioak, $\varphi_{h}$ fluxuaren konputazio bakarrarekin konputatuko dugu. Esate baterako, \ref{fig:proiekzioa0} irudian, $u_1$ behar ez bada, zuzenean kalkula daiteke $U^{3/2}_1 = \varphi_{h}(U^{1/2}_1)$, fluxua kalkulatzen duen funtzioari dei bakarra eginez, bi dei egin beharrean.





Azpimarratu beharra dago RKIK metodoaren urrats bakoitza sinplektikoa dela (\ref{eq:pertEDA}) sistema perturbatua eta perturbatu gabeko (\ref{eq:unpert}) sistema biak Hamiltondarrak baldin badira, eta aldi berean, (\ref{eq:pertEDAUj}) problemaren zenbakizko ebazpenerako  IRK sinplektikoa erabiltzen bada. Hain zuzen, kasu horretan $\varphi_{h/2}$ sinplektikoa da, eta horren ondorioz (\ref{eq:pertEDAUj}) problema Hamiltondarra denez, IRK sinplektikoaren urrats bakoitza sinplektikoa izango da, eta beraz, RKIK metodoaren $u_j \to u_{j+1}$ urrats bakoitza ere sinplektikoa izango da.

Azkenik,  bai (\ref{eq:pertEDA}) sistema perturbatuak eta bai perturbatu gabeko (\ref{eq:unpert}) sistemak $I(u)$ inbariante bera onartzen badute, antzera ondoriozta daiteke   (\ref{eq:pertEDAU}) problemarako ere $I(U)$ inbariantea dela, eta beraz inbariante hori koadratikoa baldin bada, eta IRK metodoa sinplektikoa baldin bada, RKIK metodoak inbariante hori konstante mantenduko duela.

Urrats bakoitzari dagokion aldagai berrietan idatzitako (\ref{eq:pertEDAU}) sistemaren eskuinaldea balioztatzeari dagokionean, sistema perturbatu gabea Hamiltondarra baldin bada, Jacobiarraren alderantzizkoa kalkulatzea ekidin daiteke.  Hain zuzen, bere $t$-fluxua sinplektikoa denez,  $(\varphi'_{t}(U))^tJ\varphi'_{t}(U)= J$ propietatea betetzen du fluxuak $\forall(t,U) \in \mathbb{R}^{D+1}$, non
\begin{equation*}
 J=\left(\begin{array}{cc}
   \ 0 & \ -I \\
     I & \ 0  \\
\end{array}\right)
\end{equation*}
den, eta  ondorioz, $G \in \mathbb{R}^D$ emanik
%
\begin{align}
\begin{split}
\label{eq:hamEDAU2}
& (\varphi'_{t-\tau}(U) )^{-1} G = J^{-1}(\varphi'_{t-\tau}(U))^{T} J G.
\end{split}
\end{align}
%
Beraz,  (\ref{eq:pertEDAU})  sistemaren eskuinaldeko $F$ espresioa balioztatzeko, hurrengo moduan egin daiteke:
\begin{itemize}
\item $u=\varphi_{t-\tau}(U)$,
\item $G=g(u,t)$ balioztatu, eta ondoren $\widehat G=J G$,
\item $\widehat F = \varphi'_{t-\tau}(U)^{T} \widehat G$,
\item $F = J^{-1} \widehat F$.
\end{itemize}
%
Goiko algoritmo horretan, hirugarren atala modu eraginkorrean egin daiteke deribazio automatikoko teknikak erabiliz, lehen ataleko kalkuluan erabilitako zenbait tarteko aldagai berrerabiliz gero.


Azkenik, aplikazioetan ohikoa izango da perturbazioari dagokion espresioak balio txikiak hartzea. Kasu horretan biribiltze erroreen eragina txikitzeko komenigarria da, doitasun mixtoa erabiltzea: Oinarrizko doitasunean aplikatzea (batura konpentsatuarekin) IRK metodoa (\ref{eq:pertEDAUj}) problemari, baina doitasun altuagoan aplikatzea  \ref{fig:proiekzioa0}~irudian azaltzen diren $\varphi_{h/2}$ fluxuak (edo $\varphi_{h}$ fluxua, irteerarik behar ez den kasuan).




\section{Sistema Kepleriarren perturbaziotarako aplikazioa}
\label{s:Keplerrak}

Goian aipatu bezala, eguzki-sistemaren simulaziorako aplikatzerakoan,  mugimenduaren ekuazioak hainbat ekuazio Kepleriar independenteren
perturbazio gisa har daitezke.  Horretan oinarritzen dira hain zuzen, eguzki-sistemaren simulaziorako aplikatzen diren splitting metodoak (?~atala).
Era berean, \ref{s:RKIK}~atalean garatutako RKIK metodoak aplika daitezke kasu horretan.

Demagun problemaren alde Kepleriarren kopurua $n$ dela, eta
\begin{equation*}
u=(q_1,v_1,\ldots,q_n,v_n,w) \in \mathbb{R}^{D},
\end{equation*}
 non $w \in \mathbb{R}^{D-6 n}$, eta (\ref{eq:pertEDA}) moduko sistemaren zenbakizko integrazioa burutu nahi dugula RKIK metodoarekin, perturbatu gabeko (\ref{eq:unpert}) sistema $(q_i,v_i) \in \mathbb{R}^{6}$ aldagaietarako sistema Kepleriar independentez osatuta dagoelarik. Zehazkiago, demagun
%
\begin{equation}
\label{eq: n-pertEDA}
k(u) =
\left(\begin{array}{c}
               v_1 \\
             \displaystyle  - \frac{\mu_1 \ q_1}{\|q_1\|^3}\\
               v_2 \\
                \displaystyle  - \frac{\mu_2 \ q_2}{\|q_2\|^3}\\
                \vdots \\
                v_n\\
                \displaystyle  - \frac{\mu_n \ q_n}{\|q_n\|^3}\\
                               0
\end{array}\right),
\end{equation}
%
non $\mu_j>0$ ($j=1,\ldots,n$) diren.

Kasu horretan, (\ref{eq:unpert}) sistemaren $t$-fluxua $u=(q_1,v_1,\ldots,q_n,v_n,w)$ punturako aplikatzeko, $(q_j,v_j)$ bakoitzerako dagokion fluxu Kepleriarra
aplikatu beharko dugu, eta $w$ bere horretan utzi. Zehazkiago,
 $u = \varphi_{t-\tau}(U)$ moduko aldagai aldaketa, $U=(Q_1,V_1,\ldots,Q_n,V_n,W)$ izanik, horrela definiturik egongo da,
%
\begin{align}
\label{eq:aldfl2}
\begin{split}
u_j&= \varphi_{t-\tau}^{[\mu_j]}(U_j), \quad  j=1,\dots,n, \quad w = W,
\end{split}
\end{align}
%
non, $j \in \{1,\ldots,n\}$ bakoitzerako, $\varphi_{t-\tau}^{[\mu_j]}:\mathbb{R}^6 \to \mathbb{R}^6$ dagokion sistema Kepleriarraren $(t-\tau)$-fluxua den. (Ikus ?~eranskina hau praktikan kalkulatzearen inguruko xehetasunetarako.)


Bestalde,  aldagai berrietan idatzitako (\ref{eq:pertEDAU}) ekuazio diferentzialen sistemaren eskuin aldeko espresioa balioztatzeko, \ref{s:RKIK}~atalaren amaieran azaltzen den algoritmoa aplikatzeko, $\widehat G \in \mathbb{R}^D$ emanik,  $\widehat F = \varphi'_{t-\tau}(U)^{T} \widehat G$ kalkulatu behar dugu.
Hori egiteko, demagun $\widehat G = (\widehat G_1,\ldots,\widehat G_n,\widehat G_{n+1})$ eta  $\widehat F = (\widehat F_1,\ldots,\widehat F_n,\widehat F_{n+1})$ direla. Notazio horrekin,
\begin{equation*}
\widehat F = \varphi'_{t-\tau}(U)^{T} \widehat G
\end{equation*}
 kalkulatzeko, nahikoa izango da honakoa egitea,
\begin{equation*}
\widehat F_j =  \varphi^{[\mu_{j}]'}_{t-\tau}(U_j)^{T} \widehat G_j, \quad j=1,\ldots,n, \quad \widehat F_{n+1} = \widehat G_{n+1}.
\end{equation*}




\section{Zenbakizko esperimentuak}
\label{s:7espmt}

Zenbakizko esperimentuetarako, puntu-finkoaren iterazioan oinarritutako IRK metodo sinplektikoen inplementazioa (\ref{chap:IRK-PF}~kapitulua) erabili dugu. Lehenengo, IRK metodo inplizitoetan oinarritutako  bi metodo konparatu ditugu: aldagai aldaketarik gabeko IRK sinplektiko arrunta eta RKIK metodoa. Kepler-en fluxuan oinarritutako aldagai aldaketan oinarritutako RKIK metodoaren abantaila argia denez, hurrengo esperimentuetarako aldagai aldaketa aplikatutako integrazioa bakarrik hartu dugu kontutan.

Hasteko, $s=6,8,9,16$ ataletako Kepler-en fluxuan oinarritutako aldagai aldaketa aplikatutako Gauss metodoen arteko metodo eraginkorrena aukeratu dugu, \emph{CO1035} konposizio eta \emph{ABAH1064} splitting  metodoekin konparatzeko.

Gauss metodoen konputaziorako, $64$-biteko (\emph{double}) eta $80$-biteko (\emph{long double}) doitasunak nahasi ditugu. Konputazioaren zati nagusiena, $64$-biteko doitasunean egin dugu eta $u_{j} = \varphi_{h/2}(U_{j}^{j-1/2})$ eta
$U_j^{j+1/2} = \varphi_{h/2}(u_j)$ eta fluxuak kalkulatzeko $80$-biteko doitasuna aplikatu dugu. Era honetan, modu merkean soluzioaren doitasuna hobetzea lortu dugu.

Gauss metodoaren exekuzio sekuentziala eta paraleloak egin ditugu. $s$ atalen funtzioen balioztapena,
\begin{align*}
F_{n,i}=f(Y_{n,i}), \ i=1,\dots,s,
\end{align*}
independenteak dira eta paraleloan kalkula daitezke. $s=8$ metodoaren integrazio paraleloak egin ditugu eta hari kopurua $2$ aplikatu dugu.

\subsection{Test problema}


Test problema gisa 9-planeten problema (\ref{sss:9body}~atala) erabili dugu integrazioetarako. Hasierako balioak \emph{DE-430} efemerideen artikulutik hartu ditugu: planeten masak  \ref{tab:9bodymas}~taulan laburtu ditugu; eta hasierako kokapen eta abiadurak \ref{tab:9bodyhas}~taulan aurki daitezke.

Koordenatu heliozentrikoei dagokien  Hamiltondar sistema (\ref{eq:nbodyHel}),
\begin{align*}
&H(q,p)=H_K(q,p)+H_I(q,p),
%&H(q,p)=\sum\limits_{i=1}^{N}\bigg(\frac{\|P_i\|^2}{2 \mu_i} -\frac{G m_0 m_i}{\|Q_i\|}\bigg)+H_I(q,p)
\end{align*}
integratu dugu. $H_K(q,p)$ mugimendu Kepleriarrari dagokion Hamiltondarraren aldea da  eta $H_I(q,p)$, perturbazioei dagokien Hamiltondarraren aldea da.
%Kepler-en fluxuan oinarritutako aldagai aldaketaren bidez, alde Kepleriarra ekuazioetatik desagerrarazten dugu.

Integrazioen tartea, $t_{end}=10^6$ egunetakoa da eta zenbakizko integrazioetan, $h$-ren balio ezberdinak erabili ditugu. $s=6$ metodoarentzat urrats luzerak aukeratu ditugu eta gainontzeko metodoentzat, $s$-atalen araberako urrats luzera proportzionalak finkatu ditugu:
\begin{align*}
&s=6: \quad  \ \ h=2^{k/4}, \ k=4,\dots,28, \\
&s=8: \quad  \ \ (8/6)h, \\
&s=9: \quad  \ \ (9/6)h, \\
&s=16: \quad (16/6)h. \\
\end{align*}

Zenbakizko esperimentuetarako, aldagai aldaketa planeta guziei aplikatzea erabaki dugu. $9$-planeten probleman, gorputz kopurua txikia denez,  Kepler fluxuaren gainkarga esanguratsua da eta  barne-planetei bakarrik aplikatzea, eraginkorragoa izan daiteke. Baina, gorputz gehiago kontsideratzen baditugu (esaterako ilargia eta asteroide nagusienak) edo eguzki-sistemaren eredu konplexuagoetan (esaterako erlatibitate efektua gehitzerakoan), perturbazio aldearen konputazioa nagusituko da eta Kepler fluxuaren kalkuluak pisua galduko luke.


\subsection*{IRK eta RKIK metodoen arteko eraginkortasun konparazioak}

Hasteko, RKIK integrazio metodo berriak, aldagai aldaketarik aplikatu gabeko IRK metodo sinplektiko arruntekiko suposatzen duen hobekuntza nabarmentzeko, $s=6$ ataleko (12 ordeneko) Gauss-en nodoetan oinarritutako kolokazio metodoa hartuko dugu. Alde batetik, aldagai aldaketarik gabeko inplementazioaren, eta bestetik, IRK metodo berean oinarritutako RKIK metodo berriaren eraginkortasuna konparatuko ditugu. Aldagai aldaketarik gabeko inplementazioari dagokionean,  eraginkorrena puntu finko partizionatuaren inplementazioa dela ikusi dugu, hasieraketetarako aurreko ataleko datuekiko interpolazioa erabiltzen duena. Beraz, inplementazio hori erabili dugu \ref{fig:esp81a}~irudian azaldutako eraginkortasun konparazioa egiteko.
Ekuazio diferentzialen balioztapen kopuruarekiko konparaketan, RKIK metodoa nabarmen eraginkorragoa da. Exekuzio denboren konparaketan aldea txikiagoa da, baina zenbat eta eredu konplexuagoa izan abantaila handituz joatea espero liteke.
%
\begin{figure}[h!]
\centering
\begin{tabular}{c c}
\subfloat[Gauss-en $s=6$ nodoetan oinarritutako metodo inplizitoak (FCN).]
{\includegraphics[width=.45\textwidth]{esperimentua801}}
&
\subfloat[ Gauss-en $s=6$ nodoetan oinarritutako metodo inplizitoak (CPU).]
{\includegraphics[width=.45\textwidth]{esperimentua802}}
\end{tabular}
\caption{\small
Eraginkortasun grafikoak eskala logaritmiko bikoitzean irudikatu ditugu. Ardatz bertikalean, energiaren errore erlatibo maximoa eman dugu. (a) irudian, ekuazio diferentzialen ebaluazio kopuruarekiko (FCN) eraginkortasuna neurtu dugu. (b) irudian, CPU denborarekiko eraginkortasuna neurtu dugu. Irudi bakoitzean, Gauss-en nodoetan oinarritutako $s=6$ ataletako bi bertsio konparatu ditugu: IRK berdez eta RKIK grisez. }
\label{fig:esp81s}
\end{figure}


Jarraian, $s=6,8,9,16$ ataletako RKK metodoen eraginkortasuna konparatuko dugu. \ref{fig:esp81a}~irudian, ekuazio diferentzialen sistema zehazten duen funtzioaren balioztapen kopuruarekiko (\emph{FCN}) eta \ref{fig:esp81s}~irudian, \emph{CPU}-denborarekiko (exekuzio paraleloetan \emph{Wall time}) erakutsi dugu. Funtzio balioztapen kopuruarekiko eraginkortasunak, metodoak problemaren eredu konplexuagoan nola jokatuko lukeen erakusten digu eta \emph{CPU}-rekiko  eraginkortasunak, eredu sinple honetarako gertatzen dena azaltzen digu.


\begin{figure} [h!]
\centerline{\includegraphics [width=8cm, height=6cm] {esperimentua812}}
\caption{\small Eraginkortasun grafikoa eskala logaritmiko bikoitzean irudikatu dugu. Ardatz bertikalean, energiaren errore erlatibo maximoa eman dugu eta ardatz horizontalean, ekuazio diferentzialen ebaluazio kopurua (FCN). Gaussen nodoetan oinarritutako $s$ ataletako RKIK metodo sinplektikoen lau integrazio konparatu ditugu: $s=6$  urdinez, $s=8$ gorriz, $s=9$ berdez, eta $s=16$ grisez}
\label{fig:esp81a}
\end{figure}


\begin{figure}[h!]
\centering
\begin{tabular}{c c}
\subfloat[ Exekuzioa sekuentziala.]
{\includegraphics[width=.45\textwidth]{esperimentua811}}
&
\subfloat[ Exekuzio paraleloa.]
{\includegraphics[width=.45\textwidth]{esperimentua813}}
%\subfloat[Exekuzio paraleloa (hariak=$2$):Wall Time.]
%{\includegraphics[width=.5\textwidth]{esperimentua813}}
%&
%\subfloat[Exekuzio paraleloa (hariak=$4$): Wall Time.]
%{\includegraphics[width=.5\textwidth]{esperimentua814}}
\end{tabular}
\caption{\small
Eraginkortasun grafikoak eskala logaritmiko bikoitzean irudikatu ditugu. Ardatz bertikalean, energiaren errore erlatibo maximoa eman dugu eta ardatz horizontalean,  CPU denbora (exekuzio paraleloan Wall-Time). (a)  konputazioa modu sekuentzialean egin dugu eta (b) modu paraleloan hari kopurua $2$ izanik. Irudi bakoitzean,  Gaussen nodoetan oinarritutako $s$ ataletako RKIK metodo sinplektikoen lau integrazio konparatu ditugu: $s=6$  urdinez, $s=8$ gorriz, $s=9$ berdez, eta $s=16$ grisez. }
\label{fig:esp81s}
\end{figure}

Exekuzio sekuentzialak eta exekuzio paraleloak aztertuz,  RKIK metodo eraginkorrena aukeratu nahi dugu. Horretarako, biribiltze errorea nagusitzen hasten den inguruko unean gertatutakoa aztertu dugu: $s=8,9,16$ atal kopuruei dagozkien metodoak, $s=6$ metodoa baino eraginkorragoak azaldu zaizkigu. Bestalde, $s=8,9,16$  atal kopuruei dagozkien metodoak beraien artean oso antzekoak izanik, $s=8$ ataleko Gauss metodoa aukeratu dugu. Bestalde, exekuzio paraleloa, sekuentziala baino eraginkorragoa da. Aipatzekoa da eguzki-sistemaren eredu oso sinplearekin ari garela lan egiten. Eredu konplexuagotarako, paralelizazioaren gainkarga erlatiboa nabarmen txikitzea espero liteke.


Azkenik,  $s=8$ ataletako RKIK metodoak aipatutako eguzki-sistemaren eredu sinplifikaturako aplika daitezkeen bi metodo esplizito eraginkorrekin konparatuko dugu (biak sinplektikoak eta denborarekiko simetrikoak):
\begin{itemize}
\item  CO1035 gisa adieraziko duguna: Sofroniu eta Spalettaren 10 ordenako eta 35 ataleko konposizio metodoa da, oinarrizko integratzaile gisa St\"ormer-Verlet integratzailea hartuta (ikus \ref{?}~azpiatala).
\item ABAH1064 gisa adieraziko duguna, koordenatu Heliozentrikoetarako egokitutako splitting metodoa da, ekuazio diferentzialen sistema hiru zatitan banatuta hartzen dituena: alde Kepleriarra, kokapenen araberako perturbazioa, eta momentuen araberako perturbazioa. Perturbazioa nahikoa txikia denean, 10 ordeneko metodo gisa har daiteke   (ikus \ref{?}~azpiatala).
\end{itemize}


 Ekuazio diferentzialen sistema zehazten duen funtzioaren balioztapen kopuruaren araberako eraginkortasun konparazio \ref{fig:esp82a}~irudian ikus daiteke. Ikusten denez, RKIK metodoak doitasun hobea lor dezake urrats luzera txikietarako, biribiltze erroreen eragina txikiago bait da. Dena den, urrats luzeagotarako\emph{ABAH1064} splitting metodoa eraginkorragoa da.


\begin{figure} [h!]
\centerline{\includegraphics [width=8cm, height=6cm] {esperimentua822}}
\caption{\small Eraginkortasun grafikoa, eskala logaritmiko bikoitzean irudikatu dugu. Ardatz bertikalean, energiaren errore erlatibo maximoa eman dugu eta ardatz horizontalean, ekuazio diferentzialen ebaluazio kopurua (FCN).  Hiru integrazio metodo konparatu ditugu: $s=8$ ataleko RKIK metodoa grisez, $ABAH1064$  urdinez eta $CO1035$ gorriz}
\label{fig:esp82a}
\end{figure}

Bestalde, \ref{fig:esp82}~irudian, $s=8$ ataleko RKIK metodoa, modu sekuentzialean eta modu paraleloan exekutatu dugu. Eguzki-sistemaren eredu sinplearen integraziorako, splitting metodoak oso eraginkorrak azaldu zaizkigu. Gauss metodoaren exekuzioa paralelizatzeak abantaila erakusten du baina hala ere, splitting metodoak eraginkorragoa izaten jarraitzen du gure test problema sinplerako.



\begin{figure}[h!]
\centering
\begin{tabular}{c c}
\subfloat[Exekuzio sekuentziala.]
{\includegraphics[width=.45\textwidth]{esperimentua821}}
&
\subfloat[Exekuzio paraleloa.]
{\includegraphics[width=.45\textwidth]{esperimentua823}}
%\subfloat[Exekuzio paraleloa (hariak=$2$) Wall Time.]
%{\includegraphics[width=.5\textwidth]{esperimentua823}}
%&
%\subfloat[Exekuzio paraleloa (hariak=$4$) Wall Time.]
%{\includegraphics[width=.5\textwidth]{esperimentua824}}
\end{tabular}
\caption{\small
Eraginkortasun grafikoak eskala logaritmiko bikoitzean irudikatu ditugu. Ardatz bertikalean, energiaren errore erlatibo maximoa eman dugu eta ardatz horizontalean,  CPU denbora (exekuzio paralelotan Wall-Time) erakutsi dugu. (a) konputazioa modu sekuentzialean egin dugu eta (b) modu paraleloan, hari kopurua $2$ izanik. Irudi bakoitzean,  hiru integrazio metodo konparatu ditugu: $s=6$ Gauss metodoa grisez, $ABAH1064$  urdinez eta $CO1035$ gorriz
}
\label{fig:esp82}
\end{figure}

%\begin{figure}[h!]
%\centering
%\begin{tabular}{c c}
%\subfloat[$s=16$ Exekuzio sekuentziala: CPU-denbora.]
%{\includegraphics[width=.5\textwidth]{esperimentua861}}
%&
%\subfloat[$s=16$ Exekuzio sekuentziala:: FCN.]
%{\includegraphics[width=.5\textwidth]{esperimentua862}}\\
%\subfloat[$s=16$ Exekuzio paraleloa: hariak=$2$.]
%{\includegraphics[width=.5\textwidth]{esperimentua863}}
%&
%\subfloat[$s=16$ Exekuzio paraleloa: hariak=$4$.]
%{\includegraphics[width=.5\textwidth]{esperimentua864}}
%\end{tabular}
%\caption{\small
%Eraginkortasun grafikoak irudikatu ditugu: ezkerrean energiaren errore maximoa, CPU denborarekiko; eskuinean ekuazio diferentzialen ebaluazio kopuruarekiko (FCN). Lau integrazio metodo konparatu ditugu: $ABAH1064$  urdinez, $CO1035$ gorriz,  eta \emph{IRKFLUXU} grisez}
%\label{fig:esp82}
%\end{figure}


Dena den, eredu errealistagoak (gorputz kopurua handitzen delako,  erlatibitate efektua kontutan hartzen delako \dots) integratzeko, RKIK metodoak eraginkorragoak bilakatzea espero liteke. Splitting metodoen konputazioak, modu trinkoan kalkulatu behar dira, hau da, atalen konputazioak sekuentzialki exekutatzen dira eta  ez ditu konputazio aldaerarik onartzen. Gauss metodoaren ekuazio inplizituak ebazteko, ordea, teknika ezberdinak konbina daitezke eta eraginkortasuna hobetzeko aukera asko eskaintzen dizkigu. Adibidez, iterazio gehienak problemaren eredu sinple batekin, doitasun baxuan kalkula daitezke  \cite{Beylkin2014} eta bukaerako iterazio pare bat eredu osoarekin, doitasun altuan. Gauss metodoaren $s$-ataletako funtzioen balioztapenak  modu paraleloan exekutatu daitezke eta eguzki-sistemaren eredu konplexuagoa aplikatzen den neurrian, paralelizazioak abantaila handiagoa suposatzea espero da.




\subsection*{Energia errorea eta errore globalak.}



 Hiru errore mota ezberdin aztertu ditugu: energia errorea; kokapen eta abiaduren erroreen estimazioak; orbita eliptikoaren erdi-ardatz nagusiaren (\emph{semi-major axis}) eta eszentrikotasunaren erroreen estimazioak. RKIK metodoa $h=10.63$ urrats luzerarekin integratu dugu eta  \emph{CO1035}, \emph{ABAH1064} metodoak $h=4.76$ urrats luzerarekin.



%$s=8$ metodoarentzat, birbiltze errorea hasten den uneko urrats luzera hartu dut: $k=12, \ h=10,667$. Kokapen errore erlatiboaren estimazioa, $h/2$ integrazioarekiko diferentzia gisa kalkulatu ditugu.

\subsubsection*{Energiaren eboluzioa}


Lau integrazioen energiaren errore erlatiboaren eboluzioak \ref{fig:esp83}~irudian erakutsi ditugu. Batetik, RKIK metodoaren doitasun mistoko inplementazioaren abantaila erakusteko,  bi inplementazioen erroreen eboluzioak konparatu ditugu: alde batetik kalkulu guztietarako $64$-biteko (\emph{double}) doitasuna erabiltzen duen inplementazioa, eta bestetetik $64$-biteko eta $80$-biteko (\emph{long double})  inplementazio mistoa erabiltzen duena. Horrez gain, \emph{CO1035} konposizio eta \emph{ABAH1064} splitting metodoen energia erroreen eboluzioak konpara daitezke aurrekoekin, eskala berean bait daude bi azpi-irudiak. Aipagarria da RKIK metodoaren inplementazio mistoak \emph{ABAH1064} splitting metodoarekin alderatuz, energia errorea txikiagoak lortzen dituela.

\begin{figure}[h!]
\centering
\begin{tabular}{c c}
\subfloat[Gauss metodoa ($s=8$).]
{\includegraphics[width=.45\textwidth]{esperimentua831}}
&
\subfloat[ABAH1064 eta CO1035]
{\includegraphics[width=.45\textwidth]{esperimentua832}}
\end{tabular}
\caption{\small Energia errorearen eboluzioa lau integrazio metodoetarako erakutsi dugu. Ezkerreko irudian, $s=8$ ataletako RKIK metodoaren $h=10,667$ urrats luzerarekin egindako integrazioak erakutsi ditugu: proiekzioa $80$-biteko \emph{long double} doitasunarekin (laranjaz) eta proiekzioa $64$-biteko \emph{double} doitasunarekin (urdinez). Eskuineko irudian, splitting/konposizio metodoak erakutsi ditugu: ABAH1064 (laranjaz) eta CO1035(urdinez)}
\label{fig:esp83}
\end{figure}


\subsubsection*{Kokapen eta abiadura erroreen estimazioak}


RKIK ($s=8$) eta \emph{ABAH1064} metodoen  kokapen eta abiaduraren erroreen estimazioak ikus daitezke \ref{fig:esp84}~irudian. Erroreak estimazioa, urrats txikiagoko integrazioaren soluzioarekiko diferentzia gisa kalkulatu dugu.
RKIK metodoaren integrazioan, urrats luzera handiagoa erabili arren, barne-planeten kokapen eta abiaduren errore estimazioak, \emph{ABAH1064} splitting metodoaren integrazioan baino txikiagoak izan dira.

\begin{figure}[h!]
\centering
\begin{tabular}{c c}
\subfloat[RKIK metodoa (kokapen errorea)]
{\includegraphics[width=.45\textwidth]{esperimentua841}}
&
\subfloat[RKIK metodoa (abiadura errorea)]
{\includegraphics[width=.45\textwidth]{esperimentua842}}
\\
\subfloat[ABAH1064 (kokapen errorea)]
{\includegraphics[width=.45\textwidth]{esperimentua843}}
&
\subfloat[ABAH1064 (abiadura errorea)]
{\includegraphics[width=.45\textwidth]{esperimentua844}}
\end{tabular}
\caption{\small Kokapen eta abiaduraren erroreen estimazioak erakutsi ditugu. (a) eta (b) irudietan, $s=8$ ataleko RKIK metodoaren errore estimazioak eman ditugu, $h=10,667$ urrats luzera aplikatutako integrazioarentzat. (c) eta (d) irudietan, \emph{ABAH1064} splitting metodoaren errore estimazioak eman ditugu, $h=4.76$ urrats luzerako integrazioarentzat. Kolore bakoitza planeta bakoitzari dagokion errorea da: Merkurio (urdin ilunez), Artizarra (marroi argiz), Lurra (berdez), Marte (gorriz), Jupiter (more argiz), Saturno (marroi ilunez), Urano (urdin argiz), Neptuno (laranja argiz), Pluto (morez)}
\label{fig:esp84}
\end{figure}


\subsubsection*{Eszentrikotasun eta erdi-ardatz nagusiaren erroreen estimazioak}


Planeten mugimendu orbitala eliptikoa da. Orbitaren propietateak finkatzen dituzten, orbita Kepleriarraren bi inbariante hauen erroreen estimazioa kalkulatuko dugu:
\begin{enumerate}
\item $a$ erdi-ardatz nagusia (\emph{semi-major axis}) izeneko inbariantea, orbita eliptikoaren tamaina definitzen duena.
\item $e$ eszentrikotasuna, orbita eliptikoaren forma finkatzen duena.
\end{enumerate}
%
Bi inbarianteen erroreen eboluzioak \ref{fig:esp87}~irudian ikus daitezke. Bai RKIK metodorako, eta bai \emph{ABAH1064} splitting metodorako,  $a$ erdi-ardatz nagusiaren eta $e$ eszentrikotasunaren erroreak, kokapen eta abiaduren erroreak baino txikiagoak dira. Honek esan nahi du, integrazioaren orbitaren tamaina eta forma hobe mantentzen direla eta errorea, orbitaren fasean nagusitzen dela.
%Esperimentu honetan ere, RKIK metodoaren erroreak, \emph{ABAH1064} spliting metodoarenak baina txikiagoak dira.

\begin{figure}[h!]
\centering
\begin{tabular}{c c}
\subfloat[RKIK metodoa (erdi-ardatz nagusiaren errorea)]
{\includegraphics[width=.45\textwidth]{esperimentua871}}
&
\subfloat[RKIK metodoa (eszentrikotasunaren errorea)]
{\includegraphics[width=.45\textwidth]{esperimentua872}}\\
\subfloat[ABAH1064 (erdi-ardatz nagusiaren errorea)]
{\includegraphics[width=.45\textwidth]{esperimentua873}}
&
\subfloat[ABAH1064 (eszentrikotasunaren errorea)]
{\includegraphics[width=.45\textwidth]{esperimentua874}}
\end{tabular}
\caption{\small \small Orbita eliptikoaren $a$ erdi-ardatz nagusiaren  eta $e$ eszentrikotasunaren erroreen estimazioak erakutsi ditugu. (a) eta (b) irudietan, $s=8$ ataletako RKIK metodoaren errore estimazioak eman ditugu, $h=10,667$ urrats luzerarekin integratuz. (c) eta (d) irudietan, \emph{ABAH1064} Splitting metodoaren errore estimazioak eman ditugu, $h=4.76$ urrats luzerarekin integratuz. Kolore bakoitza planeta bakoitzari dagokion errorea da: Merkurio (urdin ilunez), Artizarra (marroi argiz), Lurra (berdez), Marte (gorriz), Jupiter (more argiz), Saturno (marroi ilunez), Urano (urdin argiz), Neptuno (laranja argiz), Pluto (morez)}
\label{fig:esp87}
\end{figure}

\subsection*{Biribiltze errorea.}


Hirugarren esperimentu honetan, biribiltze errorea ilustratzeko esperimentua egin dugu eta horretarako, momentu angeluarraren errore erlatiboaren eboluzioan oinarritu gara. % Momentu angeluarraren trunkatze errorea beti zero da eta metodo sinplektikoek inbariante koadratikoak zehazki mantentzen dituzte.
Lau faktore hartu behar dira kontutan. Kepler-en fluxuak, momentu angeluarra zehazki mantentzen du eta jatorrizko ekuazio diferentzialen inbariante koadratikoa da. Hori dela-eta, Kepler-en fluxuan oinarritutako aldagai aldaketarekin lortutako ekuazio diferentzialen inbariante koadratikoa da. Integratzeko Runge-Kutta metodo sinplektikoa aplikatu dugunez, inbariante koadratikoak zehazki mantentzen ditu eta beraz,  ikusten duguna biribiltze errorea da.

\ref{fig:esp85}~irudian,  $s=8$ ataleko RKIK metodoarekin, $h=9.0$ eta $h=10.63$ urrats luzerarekin integrazioen soluzioen momentu angeluarraren errorea erakutsi dugu eta espero bezala, biribiltze errorea zein den erakusten dute.


\begin{figure}[h!]
\centering
\begin{tabular}{c c}
\subfloat[Momentu angeluarra $h=9.0$.]
{\includegraphics[width=.45\textwidth]{esperimentua851}}
&
\subfloat[Momentu angeluarra $h=10.63$]
{\includegraphics[width=.45\textwidth]{esperimentua852}}
\end{tabular}
\caption{\small Momentu angeluarraren errore erlatiboaren eboluzioa erakutsi dugu. RKIK ($s=8$) metodoa integratu dugu $h=9.0$ eta $h=10.63$ urrats luzerarekin. }
\label{fig:esp85}
\end{figure}




\section{Laburpena}


Kapitulu honetan, eguzki-sistemaren integraziorako inplementazio berri bat aurkeztu dugu. Inplementazio berria, egungo metodo sinplektiko eraginkorrenekin alderatu dugu eta emaitzak, baikorrak izateko modukoak iruditu zaizkigu. Oinarrizko azterketa egin badugu ere, agerian geratu da, metodoak etorkizunean izan ditzakeen potentziala. Dudarik gabe, etorkizun hurbilean azterketa sakonagoa egin beharko litzateke, metodoaren propietate onak baieztatzeko. Horien artean, honako ideiak aipatuko ditugu:
\begin{enumerate}
%\item Biribiltze erroreen hedapenaren azterketa estatistikoa, puntu-finkoaren eta Newton sinplifikatuaren inplementazioetan egin genuen moduan.
\item $80$-biteko doitasuneko (\emph{long double}) integrazioaren konputazioa: kasu honetan, $\varphi_{h/2}$ fluxuaren aplikazioa $128$-biteko doitasunean egitea komeniko litzateke.
\item Kepler fluxuaren inplementazioaren hobekuntzak: oraingo inplementazioaren iterazio guztietan, ez dugu aurreko iterazioen informazio erabiltzen. Iterazio berri baten kalkuluan, aurreko iterazioren egoeretatik abiatuta, nahikoa izango litzateke Newton-en ekuazioaren Newton-en iterazio bakarra egitea.
\item Eguzki sistemaren eredu konplexuago batekin (ilargia eta zenbait asteroide, erlatibitate efektua, eguzkiaren atxatamendua,\dots), RKIK metodoak eraginkorragoak bilakatzea espero da. Eguzki-sistemaren eredu konplexuago, aplikatzen den neurrian paralelizazioak abantaila handiagoa suposatuko du. Era berean, iterazio gehienak problemaren eredu sinple batekin, doitasun baxuan kalkula daitezke eta bukaerako iterazio pare bat eredu osoarekin, doitasun altuan.
\item Eraginkortasuna hobetzeko, Jacobiarraren hurbilpen sinple baten erabilera (puntu finkoaren eta Newton-en arteko algoritmo eraginkorra).
\end{enumerate}

%Eguzki-sistema eredu konplexuetan, Kleperiarrak ez diren indarrak aplika daitezke. Aldagai hauen konbergentzia azkartzeko, Newton sinplifikatuaren iterazioan oinarritutako inplementazioa aplikatzea komeniko da.
